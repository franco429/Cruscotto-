<!DOCTYPE HTML PUBLIC "-//W3C//DTD HTML 4.0 Transitional//EN">
<!-- saved from url=(0057)http://www.parlamento.it/parlam/leggi/deleghe/96494dl.htm -->
<HTML><HEAD><TITLE>Dlgs 494/96</TITLE>
<META http-equiv=Content-Type content="text/html; charset=windows-1252">
<META content="MSHTML 6.00.2600.0" name=GENERATOR></HEAD>
<BODY bgColor=#fbfcfd>
<P><BR>
<CENTER><FONT size=+1>Decreto Legislativo 14 agosto 1996, n. 494</FONT> 
<H3>"Attuazione della direttiva 92/57/CEE concernente le prescrizioni minime di 
sicurezza e di salute da attuare nei cantieri temporanei o mobili"</H3>
<P><BR>pubblicato nella <EM>Gazzetta Ufficiale</EM> n. 223 del 23 settembre 1996 
- Supplemento Ordinario n. 156</CENTER>
<P>
<HR width="40%">

<P><BR>
<CENTER>IL PRESIDENTE DELLA REPUBBLICA</CENTER>
<P>Visti gli articoli 76 e 87 della Costituzione;
<P>Vista la legge 22 febbraio 1994, n. 146;
<P>Vista la legge 6 febbraio 1996, n. 52, ed in particolare l'articolo 6, comma 
3;
<P>Vista la direttiva 92/57/CEE, del Consiglio del 24 giugno 1992, concernente 
le prescrizioni minime di sicurezza e di salute da attuare nei cantieri 
temporanei o mobili (ottava direttiva particolare, ai sensi dell'articolo 16, 
paragrafo 1, della direttiva 89/391/CEE);
<P>Visto il decreto legislativo 19 settembre 1994, n. 626, come modificato dal 
decreto legislativo 19 marzo 1996, n. 242;
<P>Vista la preliminare deliberazione del Consiglio dei Ministri, adottata nella 
riunione del 12 luglio 1996;
<P>Acquisiti i pareri delle competenti commissioni permanenti della Camera dei 
deputati e del Senato della Repubblica;
<P>Vista la deliberazione del Consiglio dei Ministri, adottata nella riunione 
dell'8 agosto 1996;
<P>Sulla proposta del Presidente del Consiglio dei Ministri e del Ministro del 
lavoro e della previdenza sociale, di concerto con i Ministri degli affari 
esteri, di grazia e giustizia, del tesoro, della sanita', dell'industria, del 
commercio e dell'artigianato, dell'interno e per la funzione pubblica e gli 
affari regionali;
<P>
<CENTER>E m a n a<BR>il seguente decreto legislativo:</CENTER>
<P>
<CENTER>Art. 1.<BR>Campo di applicazione</CENTER>
<P>1. Il presente decreto legislativo prescrive misure per la tutela della 
salute e per la sicurezza dei lavoratori nei cantieri temporanei o mobili quali 
definiti all'articolo 2, comma 1, lettera a).
<P>2. Le disposizioni del decreto legislativo 19 settembre 1994, n. 626, come 
modificato dal decreto legislativo 19 marzo 1996, n. 242, di seguito denominato 
decreto legislativo n. 626/1994, e della vigente legislazione in materia di 
prevenzione infortuni e di igiene del lavoro si applicano al settore di cui al 
comma 1, fatte salve le disposizioni specifiche contenute nel presente decreto 
legislativo.
<P>3. Le disposizioni del presente decreto non si applicano:<BR>a) ai lavori di 
prospezione, ricerca e coltivazione delle sostanze minerali;<BR>b) ai lavori 
svolti negli impianti connessi alle attivita' minerarie esistenti entro il 
perimetro dei permessi di ricerca, delle concessioni o delle 
autorizzazioni;<BR>c) ai lavori svolti negli impianti che costituiscono 
pertinenze della miniera ai sensi dell'articolo 23 del regio decreto 29 luglio 
1927, n. 1443, anche se ubicati fuori del perimetro delle concessioni;<BR>d) ai 
lavori di frantumazione, vagliatura, squadratura e lizzatura dei prodotti delle 
cave ed alle operazioni di caricamento di tali prodotti dai piazzali;<BR>e) alle 
attivita' di prospezione, ricerca, coltivazione e stoccaggio degli idrocarburi 
liquidi e gassosi nel territorio nazionale, nel mare territoriale e nella 
piattaforma continentale e nelle altre aree sottomarine comunque soggette ai 
poteri dello Stato.
<P>
<CENTER>Art. 2.<BR>Definizioni</CENTER>
<P>1. Agli effetti delle disposizioni di cui al presente decreto si intendono 
per:<BR>a) cantiere temporaneo o mobile, in appresso denominato cantiere: 
qualunque luogo in cui si effettuano lavori edili o di genio civile il cui 
elenco e' riportato all'allegato I;<BR>b) committente: il soggetto per conto del 
quale l'intera opera viene realizzata, indipendentemente da eventuali 
frazionamenti della sua realizzazione;<BR>c) responsabile dei lavori: soggetto 
incaricato dal committente per la progettazione o per l'esecuzione o per il 
controllo dell'esecuzione dell'opera;<BR>d) lavoratore autonomo: persona fisica 
la cui attivita' professionale concorre alla realizzazione dell'opera senza 
vincolo di subordinazione;<BR>e) coordinatore in materia di sicurezza e di 
salute durante la progettazione dell'opera, di seguito denominato coordinatore 
per la progettazione: soggetto incaricato, dal committente o dal responsabile 
dei lavori, dell'esecuzione dei compiti di cui all'articolo 4;<BR>f) 
coordinatore in materia di sicurezza e di salute durante la realizzazione 
dell'opera, di seguito denominato coordinatore per l'esecuzione dei lavori: 
soggetto incaricato, dal committente o dal responsabile dei lavori, 
dell'esecuzione dei compiti di cui all'articolo 5.
<P>
<CENTER>Art. 3.<BR>Obblighi del committente o del responsabile dei 
lavori</CENTER>
<P>1. Il committente o il responsabile dei lavori, nella fase di progettazione 
esecutiva dell'opera, ed in particolare al momento delle scelte tecniche, 
nell'esecuzione del progetto e nell'organizzazione delle operazioni di cantiere, 
si attiene ai principi e alle misure generali di tutela di cui all'articolo 3 
del decreto legislativo n. 626/1994; determina altresi', al fine di permettere 
la pianificazione dell'esecuzione in condizioni di sicurezza, dei lavori o delle 
fasi di lavoro che si devono svolgere simultaneamente o successivamente tra 
loro, la durata di tali lavori o fasi di lavoro.
<P>2. Il committente o il responsabile dei lavori, nella fase di progettazione 
esecutiva dell'opera, valuta attentamente, ogni qualvolta cio' risulti 
necessario, i documenti di cui all'articolo 4, comma 1, lettere a) e b).
<P>3. Il committente o il responsabile dei lavori, contestualmente 
all'affidamento dell'incarico di progettazione esecutiva, designa il 
coordinatore per la progettazione, che deve essere in possesso dei requisiti di 
cui all'articolo 10, in ognuno dei seguenti casi:<BR>a) nei cantieri in cui e' 
prevista la presenza di piu' imprese, anche non contemporanea se l'entita' 
presunta del cantiere e' pari ad almeno 100 uomini/giorni;<BR>b) nei cantieri di 
cui all'articolo 11, comma 1, lettera a);<BR>c) nei cantieri di cui all'articolo 
11, comma 1, lettera b);<BR>d) nei cantieri di cui all'articolo 11, comma 1, 
lettera c), se l'entita' presunta del cantiere sia superiore a 300 
uomini-giorni;<BR>e) nei cantieri di cui all'articolo 13.
<P>4. Nei casi di cui al comma 3, il committente o il responsabile dei lavori, 
prima di affidare i lavori, designa il coordinatore per l'esecuzione dei lavori, 
che deve essere in possesso dei requisiti di cui all'articolo 10.
<P>5. Il committente o il responsabile dei lavori, qualora in possesso dei 
requisiti di cui all'articolo 10, puo' svolgere le funzioni sia di coordinatore 
per la progettazione sia di coordinatore per l'esecuzione dei lavori.
<P>6. il committente o il responsabile dei lavori comunica alle imprese 
esecutrici e ai lavoratori autonomi il nominativo del coordinatore per la 
progettazione e quello del coordinatore per l'esecuzione dei lavori; tali 
nominativi devono essere indicati nel cartello di cantiere.
<P>7. Il committente o il responsabile dei lavori puo' sostituire in qualsiasi 
momento, anche personalmente se in possesso dei requisiti di cui all'articolo 
10, i soggetti designati in attuazione dei commi 3 e 4.
<P>8. Il committente o il responsabile dei lavori, nelle ipotesi di cui 
all'articolo 11, comma 1:<BR>a) chiede alle imprese esecutrici l'iscrizione alla 
camera di commercio, industria e artigianato;<BR>b) chiede alle imprese 
esecutrici, anche tramite il coordinatore per l'esecuzione e ferme restando la 
responsabilita' delle singole imprese esecutrici, l'indicazione dei contratti 
collettivi applicati ai lavoratori dipendenti e una dichiarazione in merito al 
rispetto degli obblighi assicurativi e previdenziali previsti dalle leggi e dai 
contratti.
<P>
<CENTER>Art. 4.<BR>Obblighi del coordinatore per la progettazione</CENTER>
<P>1. Durante la progettazione esecutiva dell'opera, e comunque prima della 
richiesta di presentazione delle offerte, il coordinatore per la 
progettazione:<BR>a) redige o fa redigere il piano di sicurezza e di 
coordinamento di cui all'articolo 12 e il piano generale di sicurezza di cui 
all'articolo 13;<BR>b) predispone un fascicolo contenente le informazioni utili 
ai fini della prevenzione e protezione dai rischi cui sono esposti i lavoratori, 
tenendo conto delle specifiche norme di buona tecnica e dell'allegato II al 
documento U.E. 260/5/93.
<P>2. Il fascicolo di cui al comma 1, lettera b), e' preso in considerazione 
all'atto di eventuali lavori successivi sull'opera.
<P>3. Con decreto del Ministro del lavoro e della previdenza sociale, di 
concerto con i Ministri dell'industria, del commercio e dell'artigianato, della 
sanita' e dei lavori pubblici, sentita la Commissione consultiva permanente per 
la prevenzione degli infortuni e per l'igiene del lavoro di cui all'articolo 393 
del decreto del Presidente della Repubblica 27 aprile 1955, n. 547, come 
sostituito e modificato dal decreto legislativo n. 626/1994, in seguito 
denominata commissione prevenzione infortuni, possono essere definiti i 
contenuti del fascicolo di cui al comma 1, lettera b).
<P>
<CENTER>Art. 5.<BR>Obblighi del coordinatore per l'esecuzione dei 
lavori</CENTER>
<P>1. Durante la realizzazione dell'opera, il coordinatore per l'esecuzione dei 
lavori provvede a:<BR>a) assicurare, tramite opportune azioni di coordinamento, 
l'applicazione delle disposizioni contenute nei piani di cui agli articoli 12 e 
13 e delle relative procedure di lavoro;<BR>b) adeguare i piani di cui agli 
articoli 12 e 13 e il fascicolo di cui all'articolo 4, comma 1, lettera b), in 
relazione all'evoluzione dei lavori e alle eventuali modifiche 
intervenute;<BR>c) organizzare tra i datori di lavoro, ivi compresi i lavoratori 
autonomi, la cooperazione ed il coordinamento delle attivita' nonche' la loro 
reciproca informazione;<BR>d) verificare l'attuazione di quanto previsto 
all'articolo 15;<BR>e) proporre al committente, in caso di gravi inosservanze 
delle norme del presente decreto, la sospensione dei lavori, l'allontanamento 
delle imprese o dei lavoratori autonomi dal cantiere o la risoluzione del 
contratto;<BR>f) sospendere in caso di pericolo grave ed imminente le singole 
lavorazioni fino alla comunicazione scritta degli avvenuti adeguamenti 
effettuati dalle imprese interessate.
<P>2. Entro sei mesi dalla data di entrata in vigore del presente decreto 
legislativo, con decreto del Ministro del lavoro e della previdenza sociale, di 
concerto con i Ministri dell'industria, del commercio e dell'artigianato, della 
sanita' e dei lavori pubblici, sentita la commissione prevenzione infortuni e' 
emanato l'elenco delle inosservanze da ritenersi gravi agli effetti 
dell'applicazione di quanto previsto al comma 1, lettera e).
<P>3. Fino all'emanazione del decreto di cui al comma 2, la proposta di cui al 
comma 1, lettera e), e' comunque obbligatoria in caso di reiterata inosservanza 
di norme la cui violazione e' punita con la sanzione dell'arresto fino a sei 
mesi.
<P>
<CENTER>Art. 6.<BR>Responsabilita' dei committenti e dei responsabili dei 
lavori</CENTER>
<P>1. La designazione del responsabile dei lavori non esonera il committente 
dalle responsabilita' connesse all'adempimento degli obblighi di cui 
all'articolo 3.
<P>2. La designazione di coordinatori per la progettazione e di coordinatori per 
l'esecuzione dei lavori non esonera il committente e il responsabile dei lavori 
dalle responsabilita' connesse alla verifica dell'adempimento degli obblighi di 
cui agli articoli 4 e 5.
<P>
<CENTER>Art. 7.<BR>Obblighi dei lavoratori autonomi</CENTER>
<P>1. I lavoratori autonomi che esercitano direttamente la propria attivita' nei 
cantieri:<BR>a) utilizzano le attrezzature di lavoro in conformita' alle 
disposizioni del titolo III del decreto legislativo n. 626/1994;<BR>b) 
utilizzano i dispositivi di protezione individuale conformemente a quanto 
previsto dal titolo IV del decreto legislativo n. 626/1994;<BR>c) si adeguano 
alle indicazioni fornite dal coordinatore per l'esecuzione dei lavori, ai fini 
della sicurezza.
<P>
<CENTER>Art. 8.<BR>Misure generali di tutela</CENTER>
<P>1. I datori di lavoro, durante l'esecuzione dell'opera, osservano le misure 
generali di tutela di cui all'articolo 3 del decreto legislativo n. 626/1994, e 
curano, in particolare:<BR>a) il mantenimento del cantiere in condizioni 
ordinate e di soddisfacente salubrita';<BR>b) la scelta dell'ubicazione di posti 
di lavoro tenendo conto delle condizioni di accesso a tali posti, definendo vie 
o zone di spostamento o di circolazione;<BR>c) le condizioni di movimentazione 
dei vari materiali;<BR>d) la manutenzione, il controllo prima dell'entrata in 
servizio e il controllo periodico degli impianti e dei dispositivi al fine di 
eliminare i difetti che possono pregiudicare la sicurezza e la salute dei 
lavoratori;<BR>e) la delimitazione e l'allestimento delle zone di stoccaggio e 
di deposito dei vari materiali, in particolare quando si tratta di materie e di 
sostanze pericolose;<BR>f) l'adeguamento, in funzione dell'evoluzione del 
cantiere, della durata effettiva da attribuire ai vari tipi di lavoro o fasi di 
lavoro;<BR>g) la cooperazione tra datori di lavoro e lavoratori autonomi;<BR>h) 
le interazioni con le attivita' che avvengono sul luogo, all'interno o in 
prossimita' del cantiere.
<P>
<CENTER>Art. 9.<BR>Obblighi dei datori di lavoro</CENTER>
<P>1. I datori di lavoro:<BR>a) adottano le misure conformi alle prescrizioni di 
cui all'allegato IV;<BR>b) curano le condizioni di rimozione dei materiali 
pericolosi, previo, se del caso, coordinamento con il committente o il 
responsabile dei lavori;<BR>c) curano che lo stoccaggio e l'evacuazione dei 
detriti e delle macerie avvengano correttamente.
<P>2. La redazione ovvero l'accettazione e la gestione da parte dei singoli 
datori di lavoro dei piani di sicurezza e coordinamento secondo quanto definito 
dall'articolo 12, costituisce adempimento delle norme previste dall'articolo 4, 
commi 1, 2 e 7, e dall'articolo 7, commi 1, lettera b), e 2 del decreto 
legislativo n. 626/94.
<P>
<CENTER>Art. 10.<BR>Requisiti professionali del coordinatore per la 
progettazione e del coordinatore per l'esecuzione dei lavori</CENTER>
<P>1. Il coordinatore per la progettazione e il coordinatore per l'esecuzione 
dei lavori devono essere in possesso dei seguenti requisiti:<BR>a) diploma di 
laurea in ingegneria o architettura nonche' attestazione da parte di datori di 
lavoro o committenti comprovante l'espletamento di attivita' lavorativa nel 
settore delle costruzioni per almeno un anno;<BR>b) diploma universitario in 
ingegneria o architettura nonche' attestazione da parte di datori di lavoro o 
committenti comprovante l'espletamento di attivita' lavorative nel settore delle 
costruzioni per almeno due anni;<BR>c) diploma di geometra o perito industriale, 
nonche' attestazione da parte di datori di lavoro o committenti comprovante 
l'espletamento di attivita' lavorativa nel settore delle costruzioni per almeno 
tre anni.
<P>2. I soggetti di cui al comma 1 devono essere altresi' in possesso di 
attestato di frequenza a specifico corso in materia di sicurezza organizzato 
dalle regioni, mediante le strutture tecniche operanti nel settore della 
prevenzione e della formazione professionale, o, in via alternativa, 
dall'ISPESL, dagli ordini professionali degli ingegneri o degli architetti, o 
dai collegi dei geometri o dal Consiglio nazionale dei periti industriali, dalle 
Universita', dalle associazioni sindacali dei datori di lavoro e dei lavoratori 
o dagli organismi paritetici istituiti nel settore dell'edilizia.
<P>3. Il contenuto e la durata dei corsi di cui al comma 2 devono rispettare 
almeno le prescrizioni di cui all'allegato V.
<P>4. L'attestato di cui comma 2 non e' richiesto per i dipendenti in servizio 
presso pubbliche amministrazioni che esplicano nell'ambito delle stesse 
amministrazioni le funzioni di coordinatore.
<P>5. L'attestato di cui al comma 2 non e' richiesto per coloro che, non piu' in 
servizio, abbiano svolto attivita' tecnica in materia di sicurezza nelle 
costruzioni, per almeno cinque anni, in qualita' di pubblici ufficiali o di 
incaricati di pubblico servizio e per coloro che producano un certificato 
universitario attestante il superamento di uno o piu' esami del corso o diploma 
di laurea, equipollenti ai fini della preparazione conseguita con il corso di 
cui all'allegato V o l'attestato di partecipazione ad un corso di 
perfezionamento universitario con le medesime caratteristiche di equipollenza.
<P>6. Le spese connesse con l'espletamento dei corsi di cui al comma 2 sono a 
totale carico dei partecipanti.
<P>7. Le regioni determinano la misura degli oneri per il funzionamento dei 
corsi di cui al comma 2, da esse organizzati, da porsi a carico dei 
partecipanti.
<P>
<CENTER>Art. 11.<BR>Notifica preliminare</CENTER>
<P>1. Il committente o il responsabile dei lavori trasmette all'organo di 
vigilanza territorialmente competente, prima dell'inizio dei lavori, la notifica 
preliminare elaborata conformemente all'allegato III, e, successivamente, gli 
eventuali aggiornamenti, nei seguenti casi:<BR>a) cantieri in cui la durata 
presunta dei lavori e' superiore a 30 giorni lavorativi e in cui sono occupati 
contemporaneamente piu' di 20 lavoratori;<BR>b) cantieri la cui entita' presunta 
e' superiore a 500 uomini/giorni;<BR>c) cantieri i cui lavori comportino rischi 
particolari il cui elenco e' contenuto nell'allegato II.
<P>2. Copia della notifica deve essere affissa in maniera visibile presso il 
cantiere e custodita a disposizione dell'organo di vigilanza territorialmente 
competente.
<P>3. Gli organismi paritetici istituiti nel settore delle costruzioni in 
attuazione dell'articolo 20 del decreto legislativo n. 626/1994 hanno accesso ai 
dati relativi alle notifiche preliminari presso gli organi di vigilanza.
<P>
<CENTER>Art. 12.<BR>Piano di sicurezza e di coordinamento </CENTER>
<P>1. Il piano contiene l'individuazione, l'analisi e la valutazione dei rischi, 
e le conseguenti procedure esecutive, gli apprestamenti e le attrezzature atti a 
garantire, per tutta la durata dei lavori, il rispetto delle norme per la 
prevenzione degli infortuni e la tutela della salute dei lavoratori nonche' la 
stima dei relativi costi. Il piano contiene altresi' le misure di prevenzione 
dei rischi risultanti dalla eventuale presenza simultanea o successiva delle 
varie imprese ovvero dei lavoratori autonomi ed e' redatto anche al fine di 
prevedere, quando cio' risulti necessario, l'utilizzazione di impianti comuni 
quali infrastrutture, mezzi logistici e di protezione collettiva. Il piano e' 
costituito da una relazione tecnica e prescrizioni operative correlate alla 
complessita' dell'opera da realizzare ed alle eventuali fasi critiche del 
processo di costruzione.
<P>2. Entro sei mesi dalla data di entrata in vigore del presente decreto 
legislativo, con decreto del Ministro del lavoro e della previdenza sociale, di 
concerto con i Ministri della sanita', dei lavori pubblici e dell'industria, del 
commercio e dell'artigianato, sentita la commissione prevenzione infortuni, 
possono essere definiti i contenuti minimi del piano di sicurezza e di 
coordinamento; per il settore pubblico, tale decreto si applica fino 
all'emanazione del regolamento di cui all'articolo 31 della legge 11 febbraio 
1994, n. 109.
<P>3. I datori di lavoro delle imprese appaltatrici e i lavoratori autonomi sono 
tenuti ad attuare quanto previsto nei piani di cui al comma 1 e all'articolo 13.
<P>4. Copie del piano di sicurezza e di coordinamento e del piano di cui 
all'articolo 13 sono messe a disposizione dei rappresentanti per la sicurezza 
almeno dieci giorni prima dell'inizio dei lavori.
<P>5. L'impresa che si aggiudica i lavori puo' presentare al coordinatore per 
l'esecuzione dei lavori proposta di integrazione al piano di sicurezza e al 
piano di coordinamento, ove ritenga di poter meglio garantire la sicurezza nel 
cantiere sulla base della propria esperienza. In nessun caso, le eventuali 
integrazioni possono giustificare modifiche o adeguamento dei prezzi pattuiti.
<P>6. Le disposizioni del presente articolo e quelle dell'articolo 13 non si 
applicano ai lavori la cui esecuzione immediata e' necessaria per prevenire 
incidenti imminenti o per organizzare urgenti misure di salvataggio.
<P>
<CENTER>Art. 13.<BR>Piano generale di sicurezza</CENTER>
<P>1. Nei lavori la cui entita' complessiva presunta sia superiore a 30.000 
uomini/giorni, fermo restando l'obbligo di redazione del piano di cui 
all'articolo 12, comma 1, il coordinatore per la progettazione redige o fa 
redigere, all'atto della progettazione e comunque prima della fase di richiesta 
di presentazione delle offerte per l'esecuzione dei lavori da parte delle 
imprese appaltatrici, anche un piano generale di sicurezza nel quale sono 
definiti, in relazione al cantiere interessato, almeno i seguenti 
elementi:<BR>a) modalita' da seguire per la recinzione del cantiere, gli accessi 
e le segnalazioni;<BR>b) protezioni o misure di sicurezza contro i possibili 
rischi provenienti dall'ambiente esterno;<BR>c) servizi 
igienico-assistenziali;<BR>d) protezioni o misure di sicurezza connesse alla 
presenza nell'area del cantiere di linee aeree e condutture sotterranee;<BR>e) 
viabilita' principale di cantiere;<BR>f) impianti di alimentazione e reti 
principali di elettricita', acqua, gas ed energia di qualsiasi tipo;<BR>g) 
impianti di terra e di protezione contro le scariche atmosferiche;<BR>h) misure 
generali di protezione contro il rischio di seppellimento da adottare negli 
scavi;<BR>i) misure generali da adottare contro il rischio di annegamento;<BR>l) 
misure generali di protezione da adottare contro il rischio di caduta 
dall'alto;<BR>m) misure per assicurare la salubrita' dell'aria nei lavori in 
galleria;<BR>n) misure per assicurare la stabilita' delle pareti e della volta 
nei lavori in galleria;<BR>o) misure generali di sicurezza da adottare nel caso 
di estese demolizioni o manutenzioni, ove le modalita' tecniche di attuazione 
siano definite in fase di progetto;<BR>p) misure di sicurezza contro i possibili 
rischi di incendio o esplosione connessi con lavorazioni e materiali pericolosi 
utilizzati in cantiere;<BR>q) disposizioni per dare attuazione a quanto previsto 
dall'articolo 14;<BR>r) disposizioni per dare attuazione a quanto previsto 
dall'articolo 5, comma 1, lettera c);<BR>s) valutazione, in relazione alla 
tipologia dei lavori, delle spese prevedibili per l'attuazione dei singoli 
elementi del piano;<BR>t) misure generali di protezione da adottare contro gli 
sbalzi eccessivi di temperatura.
<P>2. Il Ministro del lavoro e della previdenza sociale, sentita la commissione 
prevenzione infortuni, puo', con proprio decreto, modificare e integrare 
l'elenco degli elementi di cui al comma 1; per il settore pubblico, tale decreto 
si applica fino all'emanazione del regolamento di cui all'articolo 31 della 
legge 11 febbraio 1994, n. 109.
<P>3. Il piano generale di sicurezza e' trasmesso a cura del committente a tutte 
le imprese invitate a presentare offerte per l'esecuzione dei lavori.
<P>
<CENTER>Art. 14<BR>Consultazione dei rappresentanti per la sicurezza</CENTER>
<P>1. Nei casi di cui agli articoli 12 e 13 ciascun datore di lavoro consulta 
preventivamente i rappresentanti per la sicurezza sui piani ivi previsti; tali 
rappresentanti hanno il diritto di ricevere i necessari chiarimenti sui 
contenuti dei piani di cui agli articoli 12 e 13 e di formulare proposte al 
riguardo.
<P>2. I rappresentanti per la sicurezza sono consultati preventivamente sulle 
modifiche significative da apportarsi ai piani di cui agli articoli 12 e 13.
<P>
<CENTER>Art. 15.<BR>Coordinamento della consultazione e partecipazione dei 
lavoratori</CENTER>
<P>1. Nei cantieri ove si svolgono i lavori di cui all'articolo 13, comma 1, in 
cui siano presenti piu' imprese, il coordinatore per l'esecuzione dei lavori 
verifica l'attuazione di quanto previsto negli accordi tra le parti sociali al 
fine di assicurare il coordinamento tra i rappresentanti per la sicurezza 
finalizzato al miglioramento della sicurezza in cantiere.
<P>
<CENTER>Art. 16.<BR>Modalita' di attuazione della valutazione del 
rumore</CENTER>
<P>1. L'esposizione quotidiana personale di un lavoratore al rumore puo' essere 
calcolata in fase preventiva facendo riferimento ai tempi di esposizione e ai 
livelli di rumore standard individuati da studi e misurazioni la cui validita' 
e' riconosciuta dalla commissione prevenzione infortuni.
<P>2. Sul rapporto di valutazione va riportata la fonte documentale a cui si e' 
fatto riferimento.
<P>3. Nel caso di lavoratori adibiti a lavorazioni e compiti che comportano una 
variazione notevole dell'esposizione quotidiana al rumore da una giornata 
lavorativa all'altra puo' essere fatto riferimento, ai fini dell'applicazione 
della vigente normativa, al valore dell'esposizione settimanale relativa alla 
settimana di presumibile maggiore esposizione nello specifico cantiere, 
calcolata in conformita' a quanto previsto dall'articolo 39 del decreto 
legislativo 15 agosto 1991, n. 277.
<P>
<CENTER>Art. 17.<BR>Modalita' attuative di particolari obblighi</CENTER>
<P>1. Nei cantieri la cui durata presunta dei lavori e' inferiore all'anno, 
l'adempimento di quanto previsto dall'articolo 14 costituisce assolvimento 
dell'obbligo di riunione di cui all'articolo 11 del decreto legislativo n. 
626/1994, salvo motivata richiesta del rappresentante per la sicurezza.
<P>2. Nei cantieri la cui durata presunta dei lavori e' inferiore a 6 mesi, e 
ove sia prevista la sorveglianza sanitaria di cui al titolo I, capo IV, del 
decreto legislativo n. 626/1994, la visita del medico competente agli ambienti 
di lavoro, in cantieri aventi caratteristiche analoghe a quelli gia' visitati 
dallo stesso medico competente e gestiti dalle stesse imprese, puo' essere 
sostituita o integrata, a giudizio del medico competente, con l'esame dei piani 
di sicurezza relativi ai cantieri in cui svolgono la loro attivita' i lavoratori 
soggetti alla sua sorveglianza.
<P>3. Fermo restando l'articolo 22 del decreto legislativo n. 626/1994, i 
criteri e i contenuti per la formazione dei lavoratori e dei loro rappresentanti 
possono essere definiti dalle parti sociali in sede di contrattazione nazionale 
di categoria.
<P>4. I datori di lavoro, quando e' previsto nei contratti di affidamento dei 
lavori che il committente o il responsabile dei lavori organizzi apposito 
servizio di pronto soccorso, antincendio ed evacuazione dei lavoratori, sono 
esonerati da quanto previsto dall'articolo 4, comma 5, lettera a), del decreto 
legislativo n. 626/1994.
<P>
<CENTER>Art. 18.<BR>Aggiornamento degli allegati</CENTER>
<P>1. Con decreto del Ministro del lavoro e della previdenza sociale di concerto 
con il Ministro della sanita', sentita eventualmente la Commissione prevenzione 
infortuni, si provvede ad adeguare gli allegati I, II, III e IV in conformita' a 
modifiche adottate in sede comunitaria.
<P>
<CENTER>Art. 19.<BR>Norme transitorie</CENTER>
<P>1. In sede di prima applicazione del presente decreto i requisiti di cui 
all'articolo 10, commi 1 e 2, non sono richiesti per le persone che alla data di 
entrata in vigore del presente decreto:<BR>a) sono in possesso di attestazione, 
comprovante il loro inquadramento in qualifiche che consentono di sovraintendere 
altri lavoratori e l'effettivo svolgimento di attivita' qualificata in materia 
di sicurezza sul lavoro nelle costruzioni per almeno quattro anni, rilasciata da 
datori di lavoro pubblici o privati; l'attestazione e' accompagnata da idonea 
documentazione comprovante il regolare versamento dei contributi assicurativi 
per i periodi di svolgimento dell'attivita';<BR>b) dimostrano di avere svolto 
per almeno quattro anni funzioni di direttore tecnico di cantiere, documentate 
da certificazioni di committenti pubblici o privati e in tal caso vidimate dalle 
autorita' che hanno rilasciato la concessione o il permesso di esecuzione dei 
lavori.
<P>2. I soggetti di cui al comma 1 devono, entro tre anni dalla data di entrata 
in vigore del presente decreto, frequentare il corso di cui all'articolo 10, 
comma 2, la cui durata e' fissata in 60 ore.
<P>3. Copia degli attestati di cui al comma 1, lettere a) e b), deve essere 
trasmessa all'organo di vigilanza territorialmente competente.
<P>
<CENTER>Art. 20.<BR>Contravvenzioni commesse dai committenti e dai responsabili 
dei lavori</CENTER>
<P>1. Il committente e il responsabile dei lavori sono puniti:<BR>a) con 
l'arresto da tre a sei mesi o con l'ammenda da lire tre milioni a lire otto 
milioni per la violazione degli articoli 3, commi 1, secondo periodo, 3 e 4; 4, 
comma 1; 5, comma 1, lettere a), b) e c);<BR>b) con l'arresto da due a quattro 
mesi o con l'ammenda da lire un milione a lire cinque milioni per la violazione 
degli articoli 3, comma 8; 5, comma 1, lettera d); 11, comma 1; 13, comma 3.
<P>
<CENTER>Art. 21.<BR>Contravvenzioni commesse dai coordinatori</CENTER>
<P>1. Il coordinatore per la progettazione e' punito con l'arresto da tre a sei 
mesi o con l'ammenda da lire tre milioni a lire otto milioni per la violazione 
dell'articolo 4, comma 1.
<P>2. Il coordinatore per l'esecuzione dei lavori e' punito:<BR>a) con l'arresto 
da tre a sei mesi o con l'ammenda da lire tre milioni a lire otto milioni per la 
violazione dell'articolo 5, comma 1, lettere a), b) c) ed e);<BR>b) con 
l'arresto da due a quattro mesi o con l'ammenda da lire un milione a lire cinque 
milioni per la violazione dell'articolo 5, comma 1, lettera d).
<P>
<CENTER>Art. 22.<BR>Contravvenzioni commesse dai datori di lavoro</CENTER>
<P>1. I datori di lavoro sono puniti:<BR>a) con l'arresto da tre a sei mesi o 
con l'ammenda da lire tre milioni a lire otto milioni per la violazione degli 
articoli 9, comma 1, lettera a), e 12, comma 3;<BR>b) con l'arresto da due a 
quattro mesi o con l'ammenda da lire un milione a lire cinque milioni per la 
violazione degli articoli 12, comma 4, e 14, commi 1 e 2.
<P>
<CENTER>Art. 23.<BR>Contravvenzioni commesse dai lavoratori autonomi </CENTER>
<P>1. I lavoratori autonomi sono puniti con l'arresto fino ad un mese o con 
l'ammenda da lire quattrocentomila a lire un milione e duecentomila per la 
violazione degli articoli 7, comma 1, e 12, comma 3.
<P>
<CENTER>Art. 24.<BR>Oneri</CENTER>
<P>1. Agli oneri derivanti dagli obblighi di adeguamento per le pubbliche 
amministrazioni si fara' fronte con le ordinarie risorse di bilancio di ciascuna 
amministrazione.
<P>
<CENTER>Art. 25.<BR>Entrata in vigore</CENTER>
<P>1. Le disposizioni del presente decreto entrano in vigore sei mesi dopo la 
data della sua pubblicazione nella Gazzetta Ufficiale della Repubblica italiana.
<P><BR>
<CENTER><B>(Si omette il testo degli Allegati)</B></CENTER>
<P></P></BODY></HTML>
